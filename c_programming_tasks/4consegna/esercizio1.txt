Quarta settimana
Esercizio 1: Descrivere, nella maniera più accurata possibile, il rapporto fra dati e istruzioni e la rappresentazione fisica degli stessi nel calcolatore
    Eleonora Guidi 
    Mat:0000691977

Innanzi tutto quando si parla di dati nei programmi in C si tratta o di costanti o di variabili.
Mentre le costanti sono introdotte dalla direttiva al preprocessore “define” e non hanno tipo, per le variabili occorre dichiararlo. 
La dichiarazione del tipo è piuttosto importante, anche se in C non c’è un forte controllo su di esso, perché ci consente di:
-	Capire che tipo di codifica/decodifica utilizzare
-	Capire quanta memoria serve per contenere l’informazione
-	Capire quali operatori sono utilizzabili correttamente 
Infatti non è necessariamente vero che un’istruzione che vale per una variabile int o char, valga anche per una variabile float o double.
Per esempio il costrutto iterativo switch funziona solo con variabili di tipo numerabile, quindi int e char e non con numeri reali (double e float) o con strutture come stringhe e vettori.
Inoltre anche l’istruzione di salto continue non è utilizzabile con lo switch. 
Una delle questioni più importanti inerenti alla dichiarazione del tipo è la quantità di memoria che il sistema operativo deve riservare al programma. 
Per esempio, nel caso di una variabile semplice, il sistema operativo riserverà 1 byte nel caso in cui la variabile sia char, 4 byte nel caso in cui siano int o float e 8 byte nel caso in cui siano double (prendendo in considerazione solo i tipi base).
Se poi il programma necessita di strutture più complesse, il sistema operativo avrà nuovamente bisogno di sapere quanta memoria riservare ad ognuna di essa. 
Ad esempio per quanto riguarda una array di 4 interi, il sistema operativo avrà bisogno di riservargli 16 byte (4 byte per ogni intero) uno di seguito all’altro. 
Per quanto riguarda le istruzioni il sistema operativo deve tenere in considerazioni anche i dati necessari a completare l'istruzione stessa. 
Per questo motivo deve riservare uno spazio di memoria sufficiente ad ospitare sia l'istruzione che i dati relativi.
Per esempio nel caso di un'istruzione come il costrutto logico "and" il sistema operativo deve anche prendere in considerazione i dati da mettere in relazione. Utilizzando invece un'istruzione come la somma, oltre all'istruzione stessa e ai due operandi occorre riservare un indirizzo di memoria anche per il risultato.
Durante l'esecuzione delle istruzioni i risultati parziali sono spesso memorizzati sui registri, particolari strutture di memoria adibite alla memorizzazione di singole word.
Fisicamente i dati sono salvati all’interno della memoria centrale RAM attraverso impulsi elettrici. Una caduta di tensione, cioè lo spegnimento dell’elaboratore, ne causa la perdita. 
Per conservarli permanentemente occorre salvarli su memorie secondarie.
